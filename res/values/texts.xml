<?xml version="1.0" encoding="utf-8"?>
<resources>
    <string name="titre_1">Jesoa helohina ho faty</string>
    <string name="intro_1">Diniho ny fanekena mahagaga asehon\'i Jesoa mba manaiky izany fanamelohana tsy marina izany Izy ary tsarovy koa fa tsy i Pilaty irery no nanameloka Azy, fa isika rehetra eto sy ny mpanota rehetra amin\'izao tontolo izao koa no mangatak\'Azy hovonoina. Koa noho izany malahelova mafy isika, ary milazà aminy hoe:</string>
    <string name="vavaka_1">Ry Jesoa ivavahana, ny otanay ihany no antony amonoana Anao. Koa ataovy mankahala azy amin\'ny fonay tokoa izahay, ary aoka ny fanenenanay sy ny asa fivalozanay hampahazo anay famelan-keloka sy famindrampo.</string>
    <string name="titre_2">Jesoa ampitondraina hazo fijaliana</string>
    <string name="intro_2">Diniho ny halemem-panahy mahagaga asehon\'ny Tompontsika raha nandray ity Hazo mahatsiravina hamonoan\'Azy apetraky ny olona eo amin\'ny sorony efa mangana sy mandeha rà Izy. Ny anton\'izany dia ny mba hampianarany antsika hitondra ny hazo fijaliantsika, izany hoe hizaka amim-pandeferana izay fahoriana na avy amin\'Andriamanitra na avy amin-javatra hafa noariny.</string>
    <string name="vavaka_2">Ry Jesoa malemy fanahy, tsy Ianao no tokony hitondra io Hazofijaliana io, satria tsy manan-tsiny Ianao, fa izahay mpanota ratsy sy tototr\'izao karazam-pahotana rehetra izao no tokony hitondra azy. Koa herezo izahay mba haka tahaka Anao, sy tsy homonjomonjo raha azompahoriana sy raha zoin-doza amin\'ity fiainana ity, fa araky ny fandaharanao, dia izany no tokony hanoneranay ny ratsy nataonay taminao, sy hahatongavanay any andanitra tanindrazanay.</string>
    <string name="titre_3">Jesoa lavo nohon\'ny havesaran\'ny Hazofijaliana</string>
    <string name="intro_3">Diniho i Jesoa efa mby eny an-dalam-be mankany Kalvery. Noho ny Rany nandeha betsaka loatra azon\'ny nikapohana Azy, sy azon\'ny fehiloha tsilo, dia reraka mafy loatra Izy, ka lavo tsindrian\'ny Hazofijaliana mavesatra, ary ambara-piariny dia tevatevaina izaitsizy Izy, kanefa zakainy amin\'ny fo tsy tezitra akory izany. Ny anton\'zany dia mba hanonitra ny fahalavontsika amin\'ny fahotana, ary mba hampianatra antsika hiarina sy hanao asa fivalozana mafy, raha sendra latsaka amin\'ny tevan\'ny fahotana.</string>
    <string name="vavaka_3">Ry Jesoa tsara fo, tolory tanana mamonjy izahay eto afovoan\'ny loza maro mananotanona anay. Herezo izahay hanaraka Anao amin-kerim-po hatrany amtampon\'i Kalvery, mba hanandrana any ny voankazo mamy avy amin\'ny hazon\'ny fiainana sy mba ho tonga hiara-pinaritra mandrakizay.</string>

    <string name="titre_4">Jesoa mifanena amin\' ny Reniny malalany</string>
    <string name="intro_4">Diniho ny hamafin\'ny alahelon\' ity Zanak\'Andriamanitra raha nahita ny Reniny malalany tamin\'ny fahoriana lozantany nanjo azy Izy; ary diniho koa ny alahelon\'i Maria mahita ity Zanany tsy foiny taritarin\'ny olo-masiaka maro, sy hodidin\'ny vahoaka be samy manevateva Azy. Notanterahin-defona arivo sy hontsan\'alahelo mafy dia mafy ny fon-dReniny nahita izany. Ta-hanafaka  sy tahanesotra ny Mpamonjy antsika eo an-tanan\'ireo mpamono ireo izy, kanefa fantany fa tsy ho voavonjy isika raha tsy izany; koa tsindrian\'ny fitiavany an-Janany, dia miray fo amin\'ny Zanany mahafoy aina izy sy miombom-pijaliana aminy ary tsy misaraka aminy hatreo am -pialany aina.</string>
    <string name="vavaka_4">Ry  Maria tototry ny alahelo, mba ataovy azonay izay fitiavana mafy nanarahanao an\'l Jesoa Krsity tany antampon\'ny tendrombohitra masina, sy ny herim-po nasehonao teo ampototry ny Hazofijaliana, mba hiarahanay mipetraka aminao lalandava eo, ary mba tsy hisy hahalala anay na oviana na oviana.</string>

    <string name="titre_5">I Simona, lehilahy Sireneanina, manampy an\'i Jesoa mitondra ny Hazofijaliana</string>
    <string name="intro_5">Diniho  ny hatsarampon\'i. Jesoa amintsika. Ny anekeny ho ampiana amin\'ny fitondrana ny Hazofijaliana dia noho Izy tsy manan-kery, satria Izy aza no iankinan\'izao tontolo zao; fa te-hampianatra antsika hanakambana ny fahoriantsika amin \'ny Azy Izy sy hisotro amin\'ny kapaoka mangidy miaraka aminy.</string>
    <string name="vavaka_5">Ry Jesoa Tomponay, efa nosotroinao ny mangidy indrindra ary kely sisa navelanao ho anay. Koa aza avela hanary tena tsy hanaiky hisotro azy izahay. Fa vao mainka ataovy mandray Azy an-tsitrapo aza izahay, mba ho mendrika hisotro amin\'ny onimpifaliana izay ampiravoravoanao ny olom-pinidy any amin\'ny tanin\'ny velona.</string>

    <string name="titre_6">Vehivavy tia vavaka mamoaka ny tavan\'i Jesoa Kristy</string>
    <string name="intro_6">Diniho ny herimpon\'io vehivavy masina io, fa he ity izy mandroso manavatsava ny miaramila maro, mba hahitany ny Tompony Masina. Feno rehoka sy vovoka, ary mivoa-dinitra miharo rà no ahitana Azy. Mangorampo sy latsa-dranomaso izy mahita izany; ka entanin\'ny fitiavana hanitsaka ny tahotra, dia manatona an\'i Jesoa mamaoka ity tava efa miova izay tsy izy, kanefa ilay tarehy mahavariana ny Olomasina rehetra, sy isaronan\'ny Anjely loha amin\'ny elany fa tsy mahajery ny famirapiratany.</string>
    <string name="vavaka_6">Ry Jesoa tsara tarehy nohon\'ny zanak\'olombelona rehetra! Endre ity manjo Anao amin\'ny fitiavanao anay! Eny, izao indrindra Ianao no tokony hivavahanay sy hohajainay. Koa mivavaka aminao izahay sy miankohoka eto anatrehanao. Andriamanitra: mifona aminao izahay, mba hadinoy ny ratsy nataonay taminao, ka mba avereno amin\'ny fanahinay ny fahadiovany fahiny, izay efa noesoron\'ny fahotana.</string>

    <string name="titre_7">Jesoa lavo fanidroany</string>
    <string name="intro_7">Jereo ity Lehilahy Andriamanitra, fa lavo fanidroany. Zahao ity Sorona masina miankohoka amin\'ny tany, tsindrian\'ny Hazo mavesatra hanaovana sorona ny Tenany,ka tonafan\'ny miaramila masiaka sy ny mpamono Azy. Ny amelan\'i Jesoa Kristy ny tenany ho lavo fanidroany, dia mba ampiseho ny fitiavany antsika tsy misy fetra. Ary ta-hampahafantatra antsika koa Izy, fa na dia latsaka matetika amin\'ny fahotana aza isika, dia tsy tokony hanary toky na oviana na oviana, fa hanantena ny famindrampony, ary tsy tokony ho kivy na dia eo ampoavoan\'ny fahoriana lehibe indrindra aza. Te-hampiseho koa Izy, fa ny làlana mankany any an-danitra dia làlana be fahasahiranana sy ny fahoriana, ka tsy maintsy tsapaina amin\'ny fijaliana isika vao mahazo voninahitra any.</string>
    <string name="vavaka_7">Ry Jesoa herinay, tohanao izahay tsy ho lavo intsony, ary aza avela hamery tena izahay, ka hanary foana ny fisasarana sy ny fijaliana mafy noleferinao mba hanafaka anay amin\' ny fahafatesana mandrakizay.</string>

    <string name="titre_8">Jesoa manafaka alahelo ireo vehivavy masina manarak\'Azy</string>
    <string name="intro_8">Igagao ny herim-po tsy azo heverina asehon\'i Jesoa Kristy. Toa adinony fahoriany, mba hiheverany ny fahorian\'ireo vehivavy masina sy mba hanafahany alahelo azy ireo amin\'ny faharerahampo mafy nanjo azy, tamin\'ny nahitany Azy amin\'izany toetra mampangorankoraka izany. Ka hoy Izy nananatra azy: «Aza mitomany Ahy foana hianareo fa ny tenanareo sy firenenareo mpamadika itomaniana». Ny nilazany zany dia mba hahafantarantsika fa tsy ankasitrahiny loatra ny fontsika mangoraka Azy, raha tsy ny fahotantsika izay fototry ny fahoriany aloha no itomaniantsika.</string>
    <string name="vavaka_8">Ry Jesoa mahatehotia sy tena mpanafaka alahelo ny olona tra-pahoriana, mba jereo amin\'ny maso feno fitiavana sy famindrampo izahay; mba tahio izahay hiaraka amin\'ireo zanakavavin\'ny Jerosalema hanaraka Anao mandrakariva eo amin\'ny lalan\'ny Hazofijaliana, mba handre teny mahavelombelona tahaka azy, sy mba hahazo ny fanalana alahelo tsy azo lazaina avy aminao.</string>

    <string name="titre_9">Jesoa lavo fanintelony</string>
    <string name="intro_9">Jereo i Jesoa fa tonga eo amtampon\'i Kalvery. Topazany maso ity tany hamonoan\'ny fahavalo masiaka Azy rehefa afaka kelikely. Ny nahiny tamin\'izany dia ny filatsahantsika matetika amin\'ny fahotana, sy ny fanarian\'ny mpanota ny Ràny. Nampalahelo sy nandreraka ny Fony mafimafy kokoa izany noho ny fiheverany ny fijaliana sisa  ho leferiny. Vonton\'alahelo sy reraka mafy loatra ny Fanahiny amin\'izany, hany ka tsy nanankery intsony toy ny tany saha niadiany aina Izy, ka dia lavo miankohoka amin\'ny tany.</string>
    <string name="vavaka_9">Ry Jesoa matin\'ny fitiavana anay, indro fa efa ho vonoina Ianao, ho famonjena ny olombelona! Mba afindrao aminay ny fahasoavanao avy amin\'ny fanoloranao ny Tenanao ho sorona ety ambonin\'ny tany,mba hahazoanay manolotra fiderana Anao any amin\'ny mandrakizay.</string>

    <string name="titre_10">Jesoa endahina akanjo</string>
    <string name="intro_10">Hevero kely ny hamafin\'ny fangirifiriana nanjo an\'i Jesoa Kristy, nony nendahin\'ny mpamono Azy ny akanjony. Nisokatra indray tamin\'izay ny feriny rehetra zay nandraikitra ny akanjony tamin\'ny nofony masina, ka tonga indray nihetsika daholo ny fijaliana nanjò Azy tamin\'ny nikapohana Azy.</string>
    <string name="vavaka_10">Ry Jesoa Kristy Zanak\'ondrin\'Andriamanitra, indro Ianao efa tonga ao amin\'ny tany hamonoana Anao, kanefa tsy niloa-bava nitaraina akory. Indrisy! Fianarana tsara sy manan-kery tokoa ny tsy fitenenanao, fa nampirisika anay mafy hanindry ny hatezerana sy ny fimonjomonjoana. Ny antony hamelanao ny Tenanao ho endahana akanjo koa, dia mba hanonitra ny adalanay tamin\'ny nanarianay ny fahasoavana sarobidy. Koa mba ataovy ho azonay indray izany fahasoavana izany, ary esory ny haratsiana rehetra  amponay, hanaovanay fitondran-tena mifanaraka amin\'ny sitraponao masina.</string>

    <string name="titre_11">Jesoa fantsihina amin\'ny Hazofijaliana</string>
    <string name="intro_11"> Jereo i Jesoa manolo-tena amin\'ny mpamono mba ho fantsihina, ka miapatra ho azy eo ambony Hazofijaliana. Endre ny hamafin\'ny fangotsongotsohana niaretany, tamin\'ny nandonan\'ny tanany ny fantsika nalentika tamin\'ny tongony sy ny tanany masina! Rovidrovitra ny nofony tamin\'izany, folapolaka ny taolany, tapatapaka ny hozany, vakivaky ny hozadràny; ary mihareraka Izy azon\'ny ràny efa nandriaka sady manampy izany fahoriana mafy izany indray ny hetaheta lozantany.</string>
    <string name="vavaka_11">Ry fahotana ratsy, ry fahotana ozoniko, ianao ihany no anton\'ny fahoriana be ilentehan\'io Sorona fanavotana anay io. Ry kristianina, endrey izany halehibem-pitiavana sy famindrampo! Koa amin\'ny fahitantsika izany, aoka hangoraka sy hirehi-pitiavana Azy ny fontsika, aoka hahafoy ny fifaliana rehetra eto an-tany, sy hiara-mifantsika lalandava amin\'ny fon\'i Jesoa, ary aoka ny masontsika mba handatsa-dranomaso mandriaka andro aman\'alina.</string>

    <string name="titre_12">Jesoa miala aina eo ambonin\'ny Hazofijaliana</string>
    <string name="intro_12">Jereo i Jesoa ilay Andriamanitra fototry ny fahamasinana rehetra, miala aina eo anelanelan\'ny jiolahy roa; ary igagao ny hatsarana sy ny herin\' ny fitiavany. Ifonany amin\'ny Rainy izay mamono Azy; omeny toky ilay jiolahy nivalo, fa ho tonga any an-danitra; ankininy amin\'ilay mpianany malalany Reniny,apetrany eo ampelatan-dRainy ny fanahiny. «Tontosa ny zavatra rehetra», hoy Izy, dia miala aina ho antsika Izy. Miaraka amin\'izay ny voary rehetra dia malahelo, ka toa maniry te-ho levona mahita ny Nahary azy miala aina.</string>
    <string name="vavaka_12">Ry mpanota, ianao irery ihany va no tsy hangora-po amin\'ny fijerena io zavatra mampalahelo loatra io! Jereo kely ity Mpanavotra anao, zahao ity nampijalian\'ny fahotanao Azy. Kanefa navelany ny helokao, raha manenina tokoa ianao. Io ny tongony mifantsika miandry anao; io ny tanany miampatra handray anao; io ny lanivoany misokatra sy ny Fony voaloaka mba hampidina ny fahasoavany rehetra aminao; io ny lohany miondrika mba hanoroka anao ka hampihavana sy hampikambana anao aminy indray. Koa aoka isika hidodododo eo ampototry ny Hazofijaliana, ary aoka ho faty ho Azy isika fa efa maty ho antsika Izy.</string>

    <string name="titre_13">Jesoa maty, ka esorina amin\'ny Hazofijaliana, dia apetraka eo an-tanan\'ny Reniny</string>
    <string name="intro_13">Diniho ny alahelo mafy nahaontsa an-dReniny, nony maty i Jesoa Andriamanitra naterany . Raisiny eo ampofoany izany Faty masina sarobidy izany; jereny ity tarehiny efa hatsatra sy feno rà ary niova izaitsizy; hitany ny masony efa maty; ny vavany mihidy, ny lanivoany misokatra, ny tanany sy ny tongony loaka. Tsy azo lazaina ny fahoriana nanjo an-dReniny nahita izany, ka Andriamanitra irery ihany no mahalala ny halavorarian\'ny fandeferana tamin\'izany.</string>
    <string name="vavaka_13">Ry Maria, izahay ihany no anton\'izany alahelonao izany, ary ny fahotanay ihany no nandefona ny fonao, tamin\'ny  namantsihanay an\'i Jesoa Kristy nofantsihana tamin\'ny Hazofijaliana. Ry Reny be indrafo, mba mifonaha ho anay hahazoanay famelan-keloka, ary mba avelao izahay hitsaoka an\'ilay Malalanao voafantsika, izay eo am-pelatananao. Mba araiketo mafy ao amponay izay fahoriana noleferinao teo ampototry ny Hazofijaliana mba tsy ho hadinonay mandrakizay.</string>

    <string name="titre_14">Jesoa alevina</string>
    <string name="intro_14"></string>
    <string name="vavaka_14">Ry Jesoa Mpanavotra anay malalanay , io ary no fipetrahan\'ny Vatanao masina, ilay antoky ny famonjena anay! Aoka ny fiheverana ny fijaliana sy ny fahafatesana mahamenatra noleferinao mba hanavotanao anay, no hanafaka alahelo anay indrindra amin\'ity lohasaha fitomaniana ity. Ny nifidiananao hilevina amin\'ny fasana vaovao dia ny mba hahafantaranay  fa fo vaovao no tokony ho entinay mandray ny Komonio masina, izay fisehoany ny fitiavanao anay. Koa diovy amin\'ny pentina rehetra izahay, ary mba ataovy mendrika hanatona matetika ny latabatra masina.
                      Aleveno ao anatin\'io fasana io ny helokay rehetra sy ny fanirian-dratsinay rehetra mba ho faty izahay raha amin\'ny filan-dratsy sy ny zavatra rehetra eto an-tany, ka hiaraka hiaina aminao ao anatin\'Andriamanitra, ary amin\'izany dia ho masim-pahafatesana sy hibanjina Anao an-karihary hodidinim-boninahitra tsy azo lazaina.</string>

</resources>